---
alias: studio del grafico, analisi del grafico
---
# studio del grafico di una funzione
Dopo tutte le basi poste attraverso il [[Calcolo differenziale]] possiamo finalmente risolvere un grande problema, tracciare il grafico di una funzione $f$ di una variabile.

Sviluppiamo prima un [[algoritmo]] generale per poi approfondire:
1. Determinare l'[[insieme]] su cui $f$ è definita, ossia il [[dominio]] della funzione
2. Calcolare i [[Limite|limiti]] (o destri o sinistri), agli estremi del dominio, inclusi $\pm\infty$. Qua possiamo determinare [[Asintoti]] orizzontali, verticali e [[punto di discontinuità]]
3. Se per $x\to\pm\infty\Rightarrow f(x)\to\pm\infty$ è necessario chiedersi se è presente un asintoto obliquo e nel caso calcolarlo, si può anche fare una stima asintotica per vedere in che modo la funzione cresce.
4. Calcolare $f'(x)$ dove esiste, studiare i punti dove è continua ma non derivabile e studiarli determinando punti angolosi, di flesso a tangente verticale o di cuspidi. In caso di punti angolosi può essere utile calcolare [[derivata]] destra e sinistra per studiare la pendenza del grafico in quel punto
5. Studiare il segno di $f'$ per ottenere informazioni sulla [[monotonia]] di $f$ ed eventuali [[massimi e minimi]]

In più può essere utile

6. osservare un'eventuale simmetria di $f$ [[pari]] o [[dispari]]
7. osservare eventuale [[periodicità]] di $f$
8. Studiare zeri ed il segno della funzione, solo in casi specifici osservabili fin da subito
9. Calcolare la derivata seconda e studiarne il segno, per studiare concavità e flessi, a volte però la derivata seconda diventa molto complicata, spesso senza aggiungere informazioni rispetto alla derivata prima, a limiti e a stime asintotiche

Inoltre è utile tener conto delle informazioni gradualmente 
