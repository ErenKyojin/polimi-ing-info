---
aliases: carica elettrica
---
La carica elettrica è quantizzata, ossia non esiste una carica più piccola di quella dell'elettrone, che vale $q_{E}=-1.602564 \cdot 10^{-19} C$ (dove $C$ indica i Coulomb dall'omonimo fisico francese). Fu misurata in modo definitivo dal fisico Robert Millikan ed è uguale ma di segno opposto a quella $q_{P}$ de protone. Ogni corpo carico presenta una carica multipla di $q_{E}$. La carica complessiva di un corpo è data dalla somma algebrica delle sue cariche positive $q^+ = n^+ |q_{E}|$ e negative $q^- = n^-q_{E}$.
Una carica puntiforme, equivalente del [[punto materiale]] in meccanica, è una carica ideale, concentrata in un punto singolo dello spazio e priva di dimensioni.

La carica elettrica gode del principio fondamentale di conservazione. È infatti stato constatato sperimentalmente che in tutti i fenomeni naturali la carica di un sistema isolato rimane costante, ossia:

>[!oss]
>La carica di un sistema isolato rimane invariata in qualsiasi fenomeno fisico

Il principio di conservazione della carica è considerato valido dalla fisica classica dalla teoria della relatività e dalla meccanica quantistica. La carica interna ad un sistema, racchiuso in un volume $V$, può variare in presenza di una **corrente elettrica** che fluisce attraverso la superficie di separazione del volume stesso dal mondo esterno. Approfondiremo questo argomento nel seguito.

Per descrivere come la carica elettrica si distribuisce in un corpo e sulla sua superficie introduciamo la [[densità di carica]].

Data la definizione di [[Elettrotecnica/campo|campo]] possiamo quindi definire il [[campo elettrico]] 