>[!definition]
>Dato un [[insieme]] $A$ composto da un numero finito di elementi allora la cardinalità di $A$ è il numero di elementi di $A$ e sarà indicato con $|A|$


>[!definition]
>Diciamo che due insiemi $A$ e $B$ hanno la stessa cardinalità e scriviamo $|A| = |B|$ se esiste una corrispondenza [[Funzione biunivoca|biunivoca]] $f : A \to B$

> [!definition]
> Diciamo che $A$ ha **cardinalità inferiore** a $B$ e scriviamo che $|A| \leq |B|$ se esiste un applicazione [[Funzione iniettiva|iniettiva]] da $A$ a $B$ (il che equivale a dire che $A$ è in corrispondenza biunivoca con un sottoinsieme di $B$)
> 

> [!definition]
> Diciamo che $A$ ha cardinalità strettamente inferiore a $B$ e scriviamo $|A| < |B|$ se $|A| \leq |B|$ m $|A| \neq |B|$ cioè se esiste una funzione iniettiva da $A$ a $B$ ma non esiste una funzione biunivoca da $A$ a $B$.

> [!definition]
> Diciamo che l'insieme $A$ è **finito** ed ha cardinalità $n$ se ha la stessa cardinalità di $\{ 1,2,\dots,n \}$

> [!definition]
> Diciamo che $A$ è **infinito** se non è finito, ovvero se non ha cardinalità $n$ per alcun $n$ intero positivo. Una caratterizzazione degli insiemi infiniti è la seguente:
> - Un insieme è infinito se e solo se può essere messo in corrispondenza biunivoca con un suo sottoinsieme proprio

>[!definition]
>Un insieme infinito ha la **potenza del numerabile** se ha la stessa cardinalità di $\mathbb{N}$, ha la **potenza del continuo** se ha la stessa cardinalità di $\mathbb{R}$. Ricordiamo che $\mathbb{Z}$ e $\mathbb{Q}$ sono numerabili.

Esistono insiemi con cardinalità superiore alla potenza del continuo? La risposta è data dal [[Teorema di cantor]]
